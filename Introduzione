INTRODUZIONE

Il 2019 segna un anno di crescita importante per mondora: siamo passati dal considerare l'impatto "aziendale" fino al 2018, al costruire insieme ed integrare all'interno dell'azienda l'impatto personale che ogni dipendente porta sul luogo di lavoro. Questo è un cambiamento importante che permette all'azienda stessa di evolvere verso una maggior coscienza dell'insieme delle forze che la guidano nella ricerca della creazione di impatto positivo e del numero di stakeholders coinvolti in questo processo. 

Il focus di quest'anno è stato infatti quello di coinvolgere maggiormente le persone che sono il cuore dell'azienda e dare spazio alle iniziative ed idee di ognuno. Questo approccio ha prodotto dei risultati molto interessanti che vanno ben oltre l'impatto che l'azienda può creare attingendo solo dal lavoro di chi si occupa principalmente di questi temi nel quotidiano. Abbiamo infatti toccato temi quali la disabilità, la psicologia, l'accessibilità del territorio locale, l'inclusione sociale attraverso l'arte. Grazie a queste iniziative mondora ha potuto tessere importati relazioni con vari stakeholders, organizzazioni non-profit, imprenditori e altri esperti di settore con cui ha collaborato nella realizzazione di progetti e workshop volti alla creazione di impatto. 

L'impatto personale portato dalle persone dell'azienda va a sommarsi all'impatto che l'azienda crea attraverso il proprio core business e con progetti mirati al territorio locale. Molti dei prodotti software di mondora sono costruiti sulla base del benefit by design, ovvero la creazione di impatto positivo viene integrata già nelle fasi iniziali di design del prodotto. Questo permette di sviluppare software che produce benessere già dalla prima release, considerando fattori come l'accessibilità, la sostenibilità ambientale, l'etica. Inoltre l'azienda porta avanti vari progetti legati al territorio e alla comunità locale Valtellinese, come ad esempio le iniziative Hirebitto e Minicoder.

mondora si basa sul framework dei Sustainable Development Goals delle Nazioni Unite per classificare e monitorare il benessere che produce. Particolare attenzione è posta sui goals (numeri?????), ma si cerca di prendere in considerazione tutti i 17 punti. Gli SDG e i relativi subgoals vengono poi associati alle cinque aree del B Lab Assessment, andando a creare una lista di Objectives andf Key Results e target specifici condivisi con tutti all'interno dell'azienda e verso cui tutti i dipendenti lavorano insieme.






